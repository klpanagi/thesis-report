\chapter{Εισαγωγή}
\label{chapter:intro}

Ο όρος \emph{Τεχνητή Νοημοσύνη} αναφέρεται στην ικανότητα των υπολογιστικών
συστημάτων να μιμούνται στοιχεία της ανθρώπινης συμπεριφοράς.
Η επιθυμία των ανθρώπων να κατασκευάσουν "έξυπνες" μηχανές, καταγράφεται από
την εποχή της αρχαίας Ελλάδας. Μυθικές μορφές όπως οι Πυγμαλίωνας, Δαίδαλος και
Ήφαιστος μπορούν να θεωρηθούν ως θρυλικοί εφευρέτες και δημιουργοί νοούντων
μηχανών όπως η Γαλάτεια, ο Τάλος και η Πανδώρα.

Ένας πιο ολοκληρωμένος ορισμός της Τεχνητής Νοημοσύνης είναι:
\begin{displayquote}
\emph{
  Ο κλάδος/τομέας της επιστήμης της πληροφορικής, που ασχολείται
  με την σχεδίαση και κατασκευή ευφυών συστημάτων, δηλαδή συστημάτων που
  διαθέτουν χαρακτηριστικά που σχετίζονται με την ανθρώπινη νοημοσύνη και συμπεριφορά.
}
\end{displayquote}
Με την εμφάνιση των πρώτων ηλεκτρονικών και (επανα)προγραμματιζόμενων υπολογιστικών συστημάτων,
οι άνθρωποι ξεκίνησαν να σκέφτονται τρόπους για να κατασκευάσουν "έξυπνες" μηχανές.
H ραγδαία εξέλιξη στον κλάδο της επιστήμης της πληροφορικής τις τελευταίες
δεκαετίες, έφερε και την εξέλιξη στην επιστήμη της Τεχνητής Νοημοσύνης.
Το 1997, η IBM κατασκεύασε ένα υπολογιστικό σύστημα το οποίο μπορούσε να
παίξει σκάκι (Deep Blue) \cite{campbell2002deep}, το οποίο κέρδισε τον παγκόσμιο %ref does not exist
τότε πρωταθλητή στο σκάκι, Garry Kasparov. Το σκάκι έχει εξήντα τέσσερις θέσεις
και τριάντα δύο πιόνια που μπορούν να κινούνται με συγκεκριμένο τρόπο. H μηχανή
Deep Blue, μπορούσε να εκτιμήσει και να αξιολογήσει διακόσια εκατομμύρια
πιθανές καταστάσεις της σκακιέρας. Ωστόσο, πρέπει να σημειώσουμε ότι η επίλυση του
προβλήματος του σκακιού, παρ' ότι είναι ένα πρόβλημα το οποίο μπορεί να περιγραφεί
πλήρως μέσα από μια λίστα με κανόνες, δεν είναι δυνατό να λυθεί αναλυτικά εξαιτίας
του τεράστιου αριθμού των δυνατών κινήσεων. 
%\begin{figure}[!ht]
  %\centering
  %\includegraphics[width=0.7\textwidth]{./images/chapter3/building_a_brain.jpg}
  %% \caption[Τεχνητή Νοημοσύνη]{Τεχνητή Νοημοσύνη}
  %\label{fig:AI_1}
%\end{figure}

Η "δύναμη" της τεχνητής νοημοσύνης υπερβαίνει τα όρια της φαντασίας.
Τα ρομποτικά συστήματα ήδη έχουν περάσει φάση δοκιμής, σε διάφορες χώρες ανά τον
κόσμο, όσον αφορά την ένταξή τους στην καθημερινότητα του ανθρώπου.

Η δυνατότητα ενός "ευφυούς" ρομποτικού συστήματος να αντιλαμβάνεται
το περιβάλλον του, είναι απαραίτητη ικανότητα που πρέπει να διαθέτει.
Ένας ρομποτικός πράκτορας, σε πληθώρα εφαρμογών, πρέπει να διαθέτει τόσο την
ικανότητα να αναγνωρίζει, μέσω εικόνων λήψης από κάμερα, διάφορα αντικείμενα,
όσο και την ικανότητα να εντοπίζει επακριβώς την θέση του
εκάστοτε αντικειμένου στον χώρο. Δεν θα είχε νόημα για ένα ρομπότ, να έχει άποψη
για την παρουσία αντικειμένων γύρω του, αν δεν έχει και την ικανότητα να γνωρίζει
και την θέση των αντικειμένων αυτών. % not exactly but...

Ένας σημαντικός παράγοντας της ραγδαίας εξέλιξης της επιστήμης της ρομποτικής, αλλά
και της τεχνητής νοημοσύνης γενικότερα, είναι η εμφάνιση και εξέλιξη του κλάδου
της \emph{Βαθιάς Μηχανικής Μάθησης - Deep learning}.

Η χρήση τεχνικών βαθιάς μάθησης στην επίλυση προβλημάτων \emph{Μηχανικής Όρασης},
έχει φέρει την συγκεκριμένη τεχνολογία σε θέση να μπορεί να αντιμετωπίσει
περίπλοκα προβλήματα τα οποία μέχρι και πριν λίγα χρόνια θεωρείτο ακατόρθωτο να λυθούν.
Ένα στοχευμένο παράδειγμα είναι τα αυτόνομα αμάξια, τα οποία σήμερα είναι σε
φάση δοκιμής.

Σήμερα, το γενικότερο πρόβλημα της αναγνώρισης και εντοπισμού αντικειμένων σε εικόνες
λύνεται με την χρήση Νευρωνικών Δικτύων Συνέλιξης (Convolutional Neural Networks - CNN).
Το γεγονός ότι τα CNN έχουν την δυνατότητα να κατηγοριοποιήσουν αντικείμενα
σε προβλήματα όπου οι κλάσεις αντικειμένων κυμαίνονται από δεκάδες έως και χιλιάδες,
τα καθιστά ικανά να χρησιμοποιηθούν σε πραγματικού χρόνου εφαρμογές
και ιδιαίτερα στην επιστήμη της ρομποτικής.

\input{./chapters/chapter1_intro/section1_description.tex}
\input{./chapters/chapter1_intro/section2_contribution.tex}
\input{./chapters/chapter1_intro/section3_layout.tex}
